# Вивчення програмування на&nbsp;телефоні

Майже кожен із нас щодня носить у&nbsp;кишені потужний навчальний пристрій, здатний показувати захопливі відео, кидати нам виклики з&nbsp;програмування або навіть перевіряти, як&nbsp;ми&nbsp;засвоїли матеріал. Так, я говорю про смартфон.

Звичайно, самого телефону, щоб навчитися програмувати, недостатньо. Зрештою, потрібне середовище розробки, клавіатура тощо. Якщо у&nbsp;Тебе є вибір, то вчись на&nbsp;комп’ютері, тому що&nbsp;це&nbsp;значно більше схоже на&nbsp;реальне робоче середовище. Втім, смартфон може чудово допомогти. Здебільшого тому, що&nbsp;він майже завжди під рукою. Тож ми&nbsp;можемо вчитися у&nbsp;черзі, в&nbsp;громадському транспорті чи під час&nbsp;короткої перерви на&nbsp;роботі.

Я не&nbsp;закликаю Тебе постійно залипати в&nbsp;телефоні. Якщо Ти&nbsp;не&nbsp;маєш такої звички, я не&nbsp;раджу її&nbsp;заводити. Якщо ж Ти&nbsp;так чи інакше проводиш довгі години в&nbsp;Facebook, Instagram або за читанням новин, пропоную частину цього часу для різноманітності присвятити вивченню програмування.

У смартфоні можна навчатися принаймні кількома способами:

- можна скористатися одним із курсів, щоб навчитися програмувати на&nbsp;смартфоні;
- можна навчатися, використовуючи курси на&nbsp;платформах MOOC;
- можна грати в&nbsp;ігри з&nbsp;програмування...

Є багато інших доступних варіантів, але обговорімо згадані вище.

## Курси з&nbsp;програмування на&nbsp;телефоні

Застосунків для вивчення програмування не&nbsp;бракує, особливо для ОС Android, але їх залишиться менше, якщо брати до уваги лише хороші та&nbsp;безплатні.

Нові застосунки з'являються регулярно, а оригінальні версії або старіють, або їхні розробники стягують за них велику платню. Тому, починаючи пошуки, слід перевірити, що&nbsp;можна знайти, та&nbsp;які застосунки рекомендують інші користувачі.

{width: 80%}
![Скріншот застосунку SoloLearn для вивчення програмування на&nbsp;телефоні.](SoloLearn.jpg)

## Навчальні платформи, доступні на&nbsp;телефоні

У розділі *Як навчитися програмувати* ми&nbsp;згадали платформи курсів, які мають радше академічний характер. Найпопулярніші мають власні мобільні застосунки, які дозволяють навчатися за допомогою телефону. Вони часто дають можливість проходити курси офлайн або відтворювати записи лекцій із вимкненим екраном. Це дуже зручно для навчання в&nbsp;дорозі (я закінчив багато курсів у&nbsp;поїздах та&nbsp;літаках). Тут я знову пораджу платформи edX і Coursera, де&nbsp;ми&nbsp;знайдемо багато безплатних курсів, які часто проводять всесвітньовідомі авторитети [^504_1].

{width: 45%}
![Скріншоти застосунку Coursera для навчання на&nbsp;телефоні. Більшість лекцій мають академічний формат і проводяться професорами провідних університетів світу.](Coursera.jpg)

## Ігри для вивчення програмування на&nbsp;телефоні

Так само, як&nbsp;у випадку навчальних комп'ютерних ігор, можна знайти й ігри для телефону, які тренують програмістське мислення. До&nbsp;них варто ставитися як&nbsp;до доповнення у&nbsp;вивченні програмування чи як&nbsp;до різноманітних головоломок при вивченні математики. Нижче подані скріншоти з&nbsp;ігор Automaton та&nbsp;Cursivity.

{width: 80%}
![Знімки з&nbsp;екранів ігор Automaton і Cursivity, які тренують програмістське мислення.](AutomatonCursivity.jpg)

Скільки інструментів створено для вивчення програмування... Від курсів, книг, ігор до мобільних застосунків. Неймовірно, скільки людей присвятили себе навчанню та&nbsp;допомозі іншим у&nbsp;навчанні. Нам залишається усім цим користуватися.

[^504_1]: Наприклад, курс з&nbsp;мови Scala на&nbsp;Coursera веде її&nbsp;творець Мартін Одерски. Так само курс із Kotlin веде її&nbsp;автор Андрей Бреслав. Там можна знайти курси провідних технічних університетів з&nbsp;усього світу.



