# Вступ

Програмування — це&nbsp;насамперед весело. Не&nbsp;дарма програмісти ходять на&nbsp;хакатони[^000_1], пишуть проєкти в&nbsp;позаробочий час, скаржаться, коли на&nbsp;роботі доводиться виділяти менше часу на&nbsp;кодування. Програмування часом затягує, як&nbsp;найцікавіший серіал, до&nbsp;того ж воно може принести набагато більше задоволення. При цьому воно виконує важливі особисті та&nbsp;суспільні задачі. Для людини програмування відкриває багато дверей, для суспільства — підвищує ефективність праці, а отже сприяє зростанню ВВП, доходів до&nbsp;бюджету та&nbsp;якості нашого життя[^000_2].

Програмування доступніше, ніж здається. Я зустрічав чудових програмістів із&nbsp;гуманітарною освітою або багаторічним досвідом роботи в&nbsp;супермаркетах. Його можна порівняти з&nbsp;участю в&nbsp;марафоні або вивченням іноземної мови. Це&nbsp;велике досягнення, яке вимагає багато праці, але навіть людина без якихось особливих схильностей здатна програмувати. Для цього не&nbsp;потрібна спеціальна освіта, сертифікати чи&nbsp;дорогі курси. Від програмістів більше не&nbsp;очікують специфічних знань з&nbsp;електроніки чи&nbsp;математики. З кожним роком ця&nbsp;галузь стає все простішою, її&nbsp;вивчення — доступнішим, а вміння програмувати — кориснішим.[^000_3].

Сподіваюся, ця&nbsp;книга дасть Тобі можливість відчути все це&nbsp;на&nbsp;власному досвіді. Я намагався писати про важливе і корисне максимально просто і цікаво. Я хотів би, щоб ця&nbsp;книга стала як&nbsp;приємним вступом до&nbsp;пригоди з&nbsp;програмуванням, так і джерелом міцної мотивації, яка спонукатиме Тебе до&nbsp;дій. Готові? Тоді починаємо!

# Про книгу

Книга складається з&nbsp;п’яти частин:
1. *Найважливіше в&nbsp;Python* — тут ми&nbsp;розпочнемо нашу пригоду з&nbsp;програмуванням і познайомимося з&nbsp;основним функціоналом цієї мови.
2. *Глибше занурення* — тут ми&nbsp;вийдемо за&nbsp;межі основ і почнемо обговорювати складніші теми.
3. *Напишімо гру* — тут ми&nbsp;використаємо набуті в&nbsp;попередніх частинах навички для написання гри.
4. *Практичні проєкти* — тут я покажу, як&nbsp;створити кілька проєктів на&nbsp;Python. У цій частині ми&nbsp;аналізуватимемо набори даних, збиратимемо дані з&nbsp;інтернету, запустимо вебсторінку і використаємо штучний інтелект для розпізнавання рукописного тексту.
5. *Про програмування* — тут ми&nbsp;поговоримо про використання набутих навичок, вивчення програмування та&nbsp;про сферу IT загалом.

Наприкінці книги можна знайти розв’язки до&nbsp;вправ і словник основних термінів.

### Кому адресована ця&nbsp;книга?

Це книга для всіх, хто хоче навчитися програмуванню. Я збираюся спростувати стереотипи і довести, що&nbsp;нею можуть скористатися і 53-річна вчителька, і 42-річний таксист, і 12-річний школяр. Я очікую від читача лише досвіду користування комп’ютером та&nbsp;інтернетом. Решту спробую пояснити.

Це **не** книга для людей, які вже вміють програмувати іншими мовами. Вона пояснює все з&nbsp;нуля. Не&nbsp;варто її&nbsp;також вважати академічним підручником. Я спростив лексику, а термінам дав неформальні визначення. Звичайно, я намагався бути максимально коректним, проте ставку робив на&nbsp;зрозумілість і практичність.

### Як&nbsp;написана ця&nbsp;книга?

Мені пощастило спостерігати за&nbsp;багатьма людьми під час&nbsp;вивчення програмування. Вони часто скаржилися, що&nbsp;польські підручники з&nbsp;програмування дуже складні: переповнені незрозумілими термінами або надто теоретичні. Я вирішив написати зовсім іншу книгу. Я взяв собі за&nbsp;мету пояснювати все "на пальцях", використовуючи неформальну мову. Я завжди ставив на&nbsp;перше місце інтереси читача, нехтуючи потенційною критикою з&nbsp;боку моєї спільноти. У книзі я намагався донести найголовніше, а також пояснити, де&nbsp;і як&nbsp;можна використати набуті навички на&nbsp;практиці. В поясненнях я часто вдаюся до&nbsp;метафор та&nbsp;ілюстрацій.

Пишучи цю&nbsp;книгу, я намагаюся звертатися безпосередньо до&nbsp;Тебе. Це&nbsp;пов’язано з&nbsp;дослідженнями, які показують, що&nbsp;подана таким чином інформація краще запам’ятовується. Здебільшого я писатиму у&nbsp;множині, маючи на&nbsp;увазі себе і Тебе. З ввічливості я писатиму звертання з&nbsp;великої літери: Ти, Тебе, Твій — так, як&nbsp;зазвичай робиться у&nbsp;листах. І намагатимуся уникатиму чоловічого чи&nbsp;жіночого роду[^000_4].

Зміст цієї книги можна знайти на GitHub за цим посиланням:

https://github.com/MarcinMoskala/python_od_podstaw_ua

Знайшовши помилку, будь героєм і відправ PR з виправленням.

### Що&nbsp;Ти&nbsp;дізнаєшся із&nbsp;книги?

Цієї книги недостатньо, щоб навчитися програмувати. Я не&nbsp;знаю, чи&nbsp;існує книга, якої буде достатньо. Це ніби ми&nbsp;хотіли б вивчити фінську з&nbsp;нуля за однією книжкою. Однак, якщо Ти&nbsp;почнеш старанно вчитися за допомогою цієї книги, використовуючи приклади та&nbsp;завдання, отримаєш достатньо знань, щоб використовувати Python у&nbsp;простих цілях. У п’ятій частині я покажу Тобі, що&nbsp;Ти можеш зробити далі і як&nbsp;можна продовжити навчання.

> Цікавий факт: Python створено в&nbsp;Нідерландах Гвідо ван Россум. Мова отримала свою назву від комедійної групи Monty Python.

### Як читати цю книгу?

Є два способи читати цю книгу: серйозно і послідовно, аналізуючи приклади та&nbsp;виконуючи всі завдання, або довільно, пропускаючи деталі та&nbsp;намагаючись отримати загальну картину того, про що&nbsp;йдеться в&nbsp;програмуванні.

Другий момент — порядок читання. Читати книгу сторінка за сторінкою варто, якщо Ти&nbsp;хочеш почати вчитися якнайшвидше. Лише в&nbsp;п’ятій (останній) частині формується ширше уявлення про те, чим програмування може бути корисним для нас, як&nbsp;можна продовжувати вчитися і чому ці знання важливі. Однак ніщо не&nbsp;заважає Тобі почати з&nbsp;останньої частини. А тих, хто цікавиться розвитком IT-сфери загалом, запрошую до розділу *Майбутнє програмування*.

### Чому Python?

Python — це&nbsp;мова, яка широко використовується для багатьох цілей. Тому її&nbsp;вживають і програмісти, і науковці, і аналітики. Це, по&nbsp;суті, стандарт у&nbsp;сфері аналізу даних або штучного інтелекту. Значна частина коду, що&nbsp;створюється такими великими компаніями, як&nbsp;Google і Meta, написана на&nbsp;Python. Фахівці з&nbsp;мережевої та&nbsp;кібербезпеки також використовують цю мову, в&nbsp;основному для створення скриптів[^000_5]. Водночас Python достатньо простий, щоб почати вивчати програмування з&nbsp;нього. На мою думку, разом із JavaScript це&nbsp;найкраща мова для початку навчання.

### JavaScript з&nbsp;нуля

У цієї книги є сестра: *JavaScript з&nbsp;нуля*. Я вирішив написати ці книги, тому що&nbsp;вважаю, що&nbsp;потрібні обидві. Це два чудових способи почати вивчати програмування. Тож який із них обрати? Це не&nbsp;надто важливе рішення, тому що&nbsp;обидві мови дуже схожі. *JavaScript з&nbsp;нуля* я раджу тим людям, які люблять бачити, що&nbsp;вони роблять. На JavaScript створюються насамперед вебсторінки. З одного боку, дивовижно, що&nbsp;ви створюєте те, що&nbsp;можна побачити та&nbsp;з&nbsp;чим користувачі безпосередньо взаємодіятимуть. З іншого боку, на&nbsp;практиці це&nbsp;означає постійну боротьбу з&nbsp;тим, як&nbsp;вебсайт виглядає на&nbsp;телефонах, зі зміною кольору кнопок або дивною поведінкою лише в&nbsp;одному браузері. Робота JavaScript-розробника часто художня, що&nbsp;може бути як&nbsp;плюсом, так і мінусом. *Python з&nbsp;нуля* — це&nbsp;ідеальна книга для аналітиків, науковців, інженерів даних, людей, які цікавляться штучним інтелектом або комп’ютерними мережами. Python також є кращим вибором для людей, які хочуть співтворити інфраструктуру, наприклад, у&nbsp;серверних кімнатах чи центрах обробки даних, або створювати серверну частину вебсайтів. Обидві ці мови добре підійдуть тестувальникам і людям, які хочуть автоматизувати свою роботу.

Оскільки Python та&nbsp;JavaScript дуже схожі, ця книга та&nbsp;*JavaScript з&nbsp;нуля* мають багато спільного. Деякі розділи майже ідентичні. Кінцевою метою було зробити книгу якомога кращою, тому я зберіг хороші приклади, які, як&nbsp;я вже встиг переконатися, сподобалися читачам.

### Подяки

Кожна книга — це&nbsp;результат роботи багатьох людей. Ось люди, яким я хочу подякувати, що зробили цю книгу кращою:
* **Мацек Москала**, Себастіан Бучинський, Майя Москала, Артур Молєндовський, які працювали над технічною редакцією книги.
* **Роберт Дуда**, **Аґнєшка Вітковська**, Вероніка Ґурська, які були першими читачами тестової версії та&nbsp;активно надавали численні пропозиції.
* Марта Разнєвська, яка підготувала більшість малюнків та&nbsp;дизайн обкладинки.
* Домініка Ямроґа, яка відредагувала текст книги.

[^000_1]: Зустрічі, на&nbsp;яких команди розробників пишуть програми від початку до кінця протягом обмеженого часу (зазвичай 24 або 48 годин). Програмісти роблять це&nbsp;у вільний час&nbsp;і для розваги, а також щоб мати простір для навчання та&nbsp;тестування нових технологій.
[^000_2]: Більше про те, як&nbsp;я бачу програмування з&nbsp;точки зору соціуму, йдеться в&nbsp;останній частині *Майбутнє програмування*. Якщо Тебе це&nbsp;зацікавило, перейди до неї одразу.
[^000_3]: Докладніше про це&nbsp;в четвертій частині *Про програмування*.
[^000_4]: За винятком частини *Як стати програмістом*, де&nbsp;я використовую форму "програміст/програмістка" або "розробник/розробниця".
[^000_5]: У відомому серіалі "Містер Робот" головний герой використовує здебільшого мову Python.
[^000_6]: Дані за 2015 рік від Ocado Group, посилання: https://bit.ly/3urXI2F

