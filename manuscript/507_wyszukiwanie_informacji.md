# Пошук інформації

Наостанок я хотів би написати про найважливішу навичку всіх програмістів - пошук інформації в інтернеті. Ти маєш розуміти, що найважливіший інструмент програмування — це не IDE, налагоджувач, документація чи якась книга. Це інтернет-пошуковик, наразі переважно Google.

Програмісти-початківці зазвичай витрачають переважну більшість робочого часу на пошук відповідей на свої запитання в інтернеті. Більш досвідчені — трохи менше, але більшість також не справлялися би з багатьма завданнями, якби була відрізана від інтернету з відповідями майже на всі питання.

Однак навчитися шукати інформацію не так просто. Для людей, які вміють це робити, ця навичка здається очевидною. Маєш запитання? Введи його в Google і переглянь кілька перших сторінок із результатами пошуку. Це ж так просто! І все ж у початківців з цим виникають проблеми. Вони не знають, що шукати, як сформулювати запитання, на які результати дивитися. Цей розділ для таких людей. Погляньмо, як знайти відповіді на деякі завдання.