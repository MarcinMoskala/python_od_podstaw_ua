# Як стати програмістом

Одне з&nbsp;найпоширеніших запитань, яке мені задають люди з&nbsp;ширшого кола спілкування: як&nbsp;стати програмістом/програмісткою? У мене змішані почуття щодо нього. Я ціную людей, які хочуть вчитися і брати долю в&nbsp;свої руки. Мої друзі, які обрали цей шлях, дуже задоволені своїм рішенням. З іншого боку, я бачив, яким складним цей шлях був для них: скільки часу та&nbsp;емоцій він їм вартував. Це, як&nbsp;правило, дуже важкий час. Як морально, так і з&nbsp;точки зору великої кількості речей, від яких доведеться відмовитися, щоб присвятити час&nbsp;навчанню. Тому я рекомендую розподілити зусилля, спочатку поставитися до програмування як&nbsp;до хобі, вчитися і кодувати у&nbsp;задоволення. Таким чином ми&nbsp;навіть не&nbsp;помітимо, як&nbsp;потенційний шлях до зміни галузі стане більш досяжним. Однак часто така пропозиція не&nbsp;зустрічала схвалення серед моїх співрозмовників. Я чув, що&nbsp;це&nbsp;неможливо, що&nbsp;вони хотіли б змінити галузь якомога швидше... Тому я склав план, як&nbsp;перекваліфікуватися і стати програмістом у&nbsp;найкоротші строки.

## Генезис плану

Перший план вивчення програмування був складений, коли перша людина запитала мене, як&nbsp;найшвидше розпочати кар’єру програміста. Коли я допомагав цій людині, а потім наступним, мій план змінювався. Більшість модифікували його відповідно до своїх потреб, але загалом дотримувалися. Схоже, що&nbsp;він пішов їм на&nbsp;користь. Тож якщо у&nbsp;Тебе немає професійного наставника, який би Тебе скеровував, а Ти&nbsp;хочеш стати програмістом/програмісткою якомога швидше, я також рекомендую планувати навчання на&nbsp;його основі.

## Для кого цей план?

Цей план призначений для людей, які:

- знають англійську принаймні на&nbsp;комунікативному рівні;
- вправно працюють із комп’ютером, браузером і пошуком інформації в&nbsp;інтернеті.

Люди, які не&nbsp;відповідають цим умовам, на&nbsp;жаль, повинні пройти довший шлях до нової професії. Я рекомендую почати з&nbsp;вищезгаданих необхідних навичок.

Цей план також підходить для людей, які справді хочуть працювати програмістами. Програмування вимагає багато часу, проведеного за комп’ютером, і постійного усування несправностей. Такий режим роботи підійде не&nbsp;всім.

План також передбачає доступ до великої кількості компаній, які шукають спеціалістів у&nbsp;цій галузі. Така можливість є у&nbsp;великих містах. На жаль, мені важко сказати, як&nbsp;має виглядати цей шлях у&nbsp;менших населених пунктах.

## Скільки часу потрібно, щоб пройти цей шлях?

Це дуже індивідуально. Присвячуючи **принаймні** 20 годин на&nbsp;тиждень інтенсивному навчанню (в середньому, я би припускав, що&nbsp;це&nbsp;ближче до 30 годин), більшість людей, яких я знаю, змогли перекваліфікуватися за 9-12 місяців, починаючи з&nbsp;абсолютно непов’язаної з&nbsp;програмуванням роботи (від інженерів з&nbsp;монтажу до продавців) до першої роботи на&nbsp;позиції Junior Developer або стажера. Загалом ці зусилля можна оцінити в&nbsp;1000–1500 годин інтенсивного навчання. В основному це&nbsp;пов’язано з&nbsp;тим, що&nbsp;для того, щоб працювати, ми&nbsp;повинні мати набагато ширші навички, ніж просто володіння певною мовою. Наприклад, вимоги до посади Junior Python Developer для роботи з&nbsp;фреймворком Django можуть включати:

- добре володіння Python;
- знання фреймворку Django;
- знання HTML, CSS і JavaScript;
- знання інструментів Git і PyCharm;
- принаймні базове розуміння моделей і практик програмування;
- загальні технічні знання;
- досвід створення проєктів з&nbsp;використанням вищевказаних технологій та&nbsp;інструментів.

Це набагато більше, ніж просто Python, тому це&nbsp;природно займає більше часу.

## План 7 кроків

1. **Прийми попереднє рішення про те, чим ти хочеш займатися як&nbsp;програміст/програмістка.** Проконсультуйся з&nbsp;кількома досвідченими програмістами, прочитай статті та&nbsp;подивись порівняння роботи програмістів Front-end, Back-end, Android, iOS, вбудованих систем, ігор, Big Data тощо. Зверни увагу на&nbsp;те, наскільки легко знайти першу роботу і скільки заробляють спеціалісти в&nbsp;різних сферах. Наприклад, створення ігор звучить захопливо, але це&nbsp;доволі непростий шлях. Аналіз даних не&nbsp;вимагає багато технічних навичок, але потребує хорошого знання статистики. Існує дуже високий попит на&nbsp;бекенд-розробників, але цей шлях вимагає більше навчання, ніж, наприклад, професія тестувальника чи інших спеціалістів. Найкраще обговорити це&nbsp;з&nbsp;кимось із досвідом роботи в&nbsp;галузі, врахувати свої інтереси та&nbsp;характер, а потім вибрати один шлях (який завжди можна змінити пізніше).
2. **Вивчи обрану мову програмування.** Цей крок займе багато годин, оскільки це&nbsp;не&nbsp;тільки навчання, а й засвоєння особливостей з&nbsp;читання та&nbsp;написання коду. Пройди кілька онлайн-курсів з&nbsp;нуля та&nbsp;приділи достатньо часу вправам, щоб почуватися комфортно з&nbsp;мовою. Тобі можуть знадобитися ігри з&nbsp;програмування та&nbsp;застосунки для навчання на&nbsp;телефоні.
3. **Вибери фреймворк.** Саме час&nbsp;обрати, яким фреймворком [^505_2] Ти&nbsp;будеш користуватися. Наприклад, для написання вебсайтів зараз використовуються React, Vue і Angular. Для створення інтернет-сервісів на&nbsp;Python популярні Django і Flask. Почитай про відмінності і проконсультуйся з&nbsp;досвідченим програмістом, а потім зроби попередній вибір.
4. **Вивчи свій фреймворк.** Пройди принаймні кілька курсів з&nbsp;обраного фреймворку, виконай усі вправи, тестуй те, що&nbsp;робить лектор, експериментуй самостійно з&nbsp;тим, що&nbsp;Ти вже знаєш.
5. **Роби проєкти в&nbsp;обраному фреймворку.** Почни з&nbsp;курсів на&nbsp;YouTube (або інших платформах) про те, як&nbsp;робити різні типи проєктів у&nbsp;вибраному фреймворку. Можна пошукати, наприклад, "build forum django" або "build chat react". Таких курсів на&nbsp;YouTube не&nbsp;бракує. Слідкуй за тим, що&nbsp;робить лектор і виконуй подібні проєкти самостійно. Це важливо, оскільки водночас Ти&nbsp;здобуваєш знання про те, як&nbsp;створюються такі проєкти, і будуєш своє портфоліо. Надалі намагайся розвивати свої проєкти. У міру того, як&nbsp;Ти дізнаєшся щось нове, думай, де&nbsp;використати нові знання у&nbsp;вже написаних проєктах. Не забувай робити резервні копії, бажано за допомогою Git.
6. Тим часом **вивчай інші інструменти, яких очікують роботодавці**. Пройди курс з&nbsp;Git, з&nbsp;використання консолі і середовища розробки (наприклад PyCharm), з&nbsp;популярних пакетів. Не завадить дізнатися, що&nbsp;таке regex, HTTP і REST, функціональне та&nbsp;об’єктне програмування, вивчити гарячі клавіші тощо. Це може здаватися другорядним, проте такі навички мають велике значення як&nbsp;у програмуванні, так і під час&nbsp;працевлаштування.
7. **Почни надсилати своє резюме.** Насправді, чим більше, тим краще. Варто відправляти принаймні 100 резюме на&nbsp;тиждень (я не&nbsp;помилився, у&nbsp;великих містах дуже багато пропозицій для розробників). Не бійся подавати заявку в&nbsp;ту ж компанію, коли відкривається новий набір. Не соромся зголошуватися на&nbsp;позиції, які трохи перевищують Твій досвід (якщо компанія не&nbsp;знаходить досвідченого розробника, вона часто починає пошук серед перспективних новачків). Хорошою стратегією буде виділяти на&nbsp;це один день на&nbsp;тиждень, а решту тижня присвячувати роботі над своїми проєктами і підготовці до співбесід. Тут допоможуть списки типових запитань, які ставлять під час&nbsp;співбесід. Намагайся підготувати відповіді на&nbsp;якомога більше таких запитань.

На всіх етапах роби багато записів. Також буває корисно вивчати деякі речі напам’ять за допомогою мемокарток (наприклад, в&nbsp;застосунку Anki). Справді, знання завчені на&nbsp;зубок, малопридатні в&nbsp;самій роботі, але вони дозволяють справити гарне враження на&nbsp;рекрутерів.

Під час&nbsp;усього навчання варто мати поряд досвідченішу людину, з&nbsp;якою можна порадитися хоча б раз на&nbsp;тиждень. Ідеться про когось, хто відповів би на&nbsp;Твої запитання і знайшов помилки, які можуть стримувати Твій подальший розвиток. В ідеалі це&nbsp;практикуючий програміст/програмістка.

Рекомендую не&nbsp;боятися йти на&nbsp;стажування або практику, навіть безоплатні. Зазвичай компаніям доводиться вкладати у&nbsp;молодих програмістів багато часу більш досвідчених осіб. Лише згодом новачки починають приносити більше прибутку, ніж витрат. Зазвичай, як&nbsp;тільки ми&nbsp;починаємо свою першу роботу в&nbsp;сфері програмування, темп навчання надзвичайно прискорюється, а наша позиція на&nbsp;ринку стрімко зростає. Досвід роботи також дуже вигідно виглядатиме у&nbsp;резюме. Тож таке стажування чи практику можна розглядати як&nbsp;інвестицію.

### Завершення

Змінити галузь — важкий, але можливий шлях. Для цього немає необхідності здобувати освіту і потрібно набагато менше природних здібностей, ніж прийнято вважати [^505_3]. Однак потрібно присвятити цій справі багато годин. Коли ми&nbsp;витрачаємо їх неквапливо, в&nbsp;рамках хобі, вони минають швидко. Але коли ми&nbsp;підходимо до навчання як&nbsp;до спринту, щоб якомога швидше досягти бажаної нової професії, це&nbsp;може виснажувати емоційно. Особливо останній крок, на&nbsp;якому, природно, надходить багато відмов від компаній. Тому я нікого не&nbsp;штовхаю на&nbsp;цей шлях силою. Натомість закликаю розпочати програмувати з&nbsp;зацікавлення. Однак, якщо Ти&nbsp;вирішиш це&nbsp;зробити, або життя спрямує Тебе на&nbsp;цей шлях, я сподіваюся, мій план буде корисним і ефективним.


[1] Vicki L. Sauter, Predicting computer programming skill, Computers & Education, Volume 10, Issue 2, 1986, Pages 299-302, ISSN 0360-1315, https://bit.ly/2UNQi9V


[2] Shute, V. J. (1991). Who is Likely to Acquire Programming Skills? Journal of Educational Computing Research, 7(1), 1–24. https://bit.ly/2U6l1Py


[^505_1]: Мені не&nbsp;вдалося уникнути вказування на&nbsp;рід, тому я використовуватиму форму програміст/програмістка.
[^505_2]: Найважливіший пакет, який використовується в&nbsp;проєкті і визначає, як&nbsp;ми&nbsp;пишемо наш код. Див. *Словник* наприкінці книги.
[^505_3]: Багато людей кидають навчання, думаючи, що&nbsp;їм потрібні математичні здібності, тоді як&nbsp;деякі дослідження показують, що&nbsp;важливішими можуть бути мовні навички[1][1].




