# Майбутнє програмування

Я довго думав про майбутнє програмування. Можна сказати, що&nbsp;більшу частину життя. Пам’ятаю багато бурхливих дискусій, які ми&nbsp;проводили в&nbsp;студентські роки, які потім повторювалися за кавою в&nbsp;коридорах різних компаній і під час&nbsp;конференцій з&nbsp;програмування. Різноманітність досвіду спікерів додавала багато цікавих точок зору, що&nbsp;суттєво ускладнювало досягнення консенсусу. Однак у&nbsp;пошуках істини я нарешті дійшов певного висновку. Саме ці міркування я хотів би висловити й обґрунтувати. Почнемо з&nbsp;цифр.

## Кількість розробників велика

Коли я в&nbsp;дитинстві починав вчитися програмуванню, професійних програмістів було значно менше. Досі часто можна почути стереотип, що&nbsp;програміст — це&nbsp;якийсь хлопець із підвалу, який харчується лише піцою та&nbsp;ні з&nbsp;ким без нагальної потреби не&nbsp;спілкується. Правда зовсім інакша. Хмарочоси великих міст кишать програмістами.

**Скільки програмістів у&nbsp;світі?** Ніхто достеменно цього не&nbsp;знає, але є певні оцінки. Evans Data Corporation у&nbsp;звіті *Worldwide Developer Population and Demographic Study 2020 Volume 2* оцінює, що&nbsp;у 2020 році у&nbsp;світі було 26.9 млн програмістів [1]. Це приблизно 0,35 % населення планети [2], але, як&nbsp;Ти, мабуть, здогадуєшся, у&nbsp;розвинених країнах ця частка зростає. Це ж дослідження показує, що&nbsp;в США працює приблизно 4.3 млн розробників з&nbsp;331 млн мешканців, а це&nbsp;вже 1,3 % населення. Крім того, пам’ятаймо, що&nbsp;це&nbsp;лише наймані програмісти, звіт не&nbsp;включає молоді та&nbsp;студентів. Крім того, не&nbsp;враховується кількість людей, які програмують у&nbsp;позаробочий час&nbsp;або перейшли від програмування до управління. Що ж стосується Польщі, то в&nbsp;цьому звіті кількість програмістів оцінюється приблизно в&nbsp;300 тис.

Точніші дані надає доповідь ABSL *Software development in Ukraine, Poland, Belarus and Romania* [3]. Там кількість професійних програмістів та&nbsp;ІТ-фахівців у&nbsp;Польщі на&nbsp;2019 рік оцінюється у&nbsp;295.3 тис. осіб, тобто приблизно 0,78 % населення. Така кількість людей могла б заселити невеликі європейські країни, такі як&nbsp;Монако чи Сан-Маріно. Крім того, більшість фахівців цієї галузі зазвичай проживають у&nbsp;великих містах. Відповідно до звіту, в&nbsp;самій Варшаві кількість активних на&nbsp;ринку праці програмістів оцінюється у&nbsp;65.6 тис. [^506_1] Згідно з&nbsp;підрахунками Управління статистики, у&nbsp;Варшаві працює (в секторі підприємств) 1 081.8 тис. осіб [4]. Таким чином можна підрахувати, що&nbsp;програмісти складають близько 5 % працездатного населення [^506_2]. 5 %!

Тут варто додати, що&nbsp;на&nbsp;Варшаві світ не&nbsp;закінчується. У Польщі виділяють 7 основних IT-центрів, які динамічно розвиваються. Крім згаданих Варшави та&nbsp;Кракова, це&nbsp;Вроцлав (24.3 тис. спеціалістів у&nbsp;2017 році), Катовіце (24.2), Познань (22.4), Тримісто (16) і Лодзь (10.7) [5][7].

{width: 90%}
![Кількість програмістів у&nbsp;великих містах Польщі згідно з&nbsp;оцінкою InfoShare за 2017 рік.](developers_poland_cities.png)

У відомому опитуванні Stack Overflow [6] з&nbsp;опитаних понад 66 тис. програмістів аж 70.5 % у&nbsp;віці 20–34 роки, а в&nbsp;Польщі це&nbsp;лише 19.4 % населення (за даними Головного управління статистики[8]). Об’єднавши ці цифри та&nbsp;припустивши, що&nbsp;дані належним чином описують і польське населення, ми&nbsp;можемо оцінити, що&nbsp;2.79 %[^506_3] мешканців Польщі віком 20–34 роки складають програмісти та&nbsp;програмістки.

{width: 80%}
![Вікова структура населення Польщі в&nbsp;2019 році, дані Головного управління статистики.](struktura_wieku_gus.png)

{width: 80%}
![Вікова структура програмістів на&nbsp;основі 66 329 відповідей, зібраних Stack Overflow.](developers_age.png)

Що ще важливіше, вікова структура опосередковано вказує на&nbsp;те, як&nbsp;кількість розробників змінюватиметься з&nbsp;часом. Програмування є одним із популярних напрямів навчання, а молоді люди часто мають амбіції отримати прибуткову роботу в&nbsp;галузі. Це суттєво впливає на&nbsp;збільшення кількості програмістів.

## Кількість розробників стрімко зростає

Кількість програмістів стрімко збільшується вже багато років. Це здається мені очевидним, адже немає тижня, в&nbsp;якому б ніхто не&nbsp;запитав мене, як&nbsp;навчитися програмувати. Я регулярно чую про вагання моїх друзів, які хочуть змінити сферу зайнятості.

Деякі експерти оцінюють, що&nbsp;історично кількість розробників подвоювалася приблизно кожні 5 років [9]. Нині це&nbsp;зростання дещо сповільнилося, але все одно вражає. У 2013 році кількість розробників досягла числа 18.2 млн, а в&nbsp;2019 — 26,4 млн [1]. Точні цифри отримати важко, але аналітики кажуть, що&nbsp;темп зростання досі є і залишатиметься надалі близьким до експоненціального.

Що стосується майбутнього, згаданий раніше звіт Evans Data Corporation [1] оцінює збільшення кількості розробників у&nbsp;всьому світі на&nbsp;75 % протягом наступних 10 років. У Польщі, однак, це&nbsp;зростання буде швидшим завдяки хорошим умовам і зростанню аутсорсингу IT-послуг. Згаданий раніше звіт N-iX [3] прогнозує прибл. 10 % зростання кількості програмістів у&nbsp;Польщі, порівняно з&nbsp;минулим роком. Якщо таке зростання триватиме й надалі, через 10 років програмістів має бути в&nbsp;2.6 разу більше, ніж зараз. У звіті прогнозується зниження темпів (мабуть, у&nbsp;ньому не&nbsp;врахована публікація цієї книги j), проте очікується подвоєння кількості людей у&nbsp;галузі.

{width: 100%}
![Уривок зі звіту *The global developer population 2019*, опублікованого Slashdata.](dev_num.png)

Тут варто додати, що&nbsp;статистичні дані описують ситуацію, яка склалася до спалаху пандемії. Поки що&nbsp;незрозуміло, як&nbsp;саме пандемія вплинула на&nbsp;розвиток ринку праці програмістів. На жаль, багато людей втратили роботу або не&nbsp;змогли працювати, проте сама індустрія, здебільшого, не&nbsp;дуже постраждала. Адже програмувати можна дистанційно [^506_4], а попит на&nbsp;такі послуги різко зріс. Зрештою, багатьом компаніям довелося перенести продажі та&nbsp;контакти з&nbsp;клієнтами в&nbsp;інтернет. Крім того, освіта, культура і навіть охорона здоров’я вимагали відповідного програмного забезпечення для функціонування в&nbsp;інтернеті. Експерти прогнозують, що&nbsp;більшість закладів і компаній збережуть дистанційну модель роботи (хоча б кілька разів на&nbsp;тиждень), а онлайн-лекції чи віддалені медичні консультації стануть звичним явищем.

Експоненціальне зростання має тенденцію до швидкого прискорення. Навіть якщо припустити повільніше зростання для Польщі на&nbsp;рівні 7 % [^506_5], це&nbsp;означає, що&nbsp;кількість програмістів подвоїться через 10 років, збільшиться у&nbsp;чотири рази через 20, у&nbsp;вісім разів через 30, у&nbsp;шістнадцять через 40... Згідно з&nbsp;цією тенденцією, через 71 рік усі мають стати програмістами. Звучить абсурдно. Адже не&nbsp;всі можуть працювати програмістами. Однак це&nbsp;стане ближчим до істини, коли ми&nbsp;перестанемо думати про програмування в&nbsp;контексті професії й почнемо сприймати його як&nbsp;навичку. Аналогічно до читання чи керування автомобілем.

У Стародавньому Римі множення чи ділення були, так би мовити, зарезервовані для інтелектуальної еліти. Сьогодні доступна система числення та&nbsp;загальна освіта зробили ці навички повсюдними. Ще кілька сотень років тому майже все населення було неписьменним, а сьогодні вміння читати і писати стали чимось очевидним. Те ж може статися з&nbsp;програмуванням, але щоб ця перспектива стала реальною, нам потрібно, щоб воно стало доступнішим, щоб змінилася освіта, а передовсім, щоб ми&nbsp;самі змінили своє ставлення до програмування і не&nbsp;піддавалися стереотипам.

## Прогресує спеціалізація, професія програміста проходить еволюцію так, як&nbsp;колись інженера

Мені подобається слухати розповіді моїх рідних про те, яким був світ до мого народження. Так я дізнався, що&nbsp;майже одразу після Другої світової війни професія інженера не&nbsp;мала спеціалізацій як&nbsp;таких. Загальні технічні знання дозволяли інженерам займатись усім: від ремонту двигуна до планування домашньої електромережі. Зараз такий підхід годі уявити. Хоча я маю освіту як&nbsp;інженера з&nbsp;телекомунікацій, так і програмування, але я небагато знаю про двигуни, електроніку будинку, аеродинаміку літаків чи багато інших галузей. Вони просто стали надто складними. Навіть університети не&nbsp;бачать сенсу викладати принаймні основи з&nbsp;них. Якщо Ти&nbsp;хочеш стати інженером електроніки, Тебе готуватимуть саме для цієї професії. У навчальній програмі надто мало годин для того, щоб достатньо повно представити навіть цю сферу.

Так само і з&nbsp;лікарями. Раніше лікар займався практично всім, сьогодні склався чіткий поділ на&nbsp;спеціалізації.

Я гадаю, що&nbsp;подібна доля спіткає і програмістів. Зрештою, це&nbsp;помітно навіть сьогодні. Раніше когось називали просто програмістом. Сьогодні ми&nbsp;бачимо класифікацію, яка включає розробників мобільних додатків, вебсайтів, серверних програм тощо.[^506_6]

Є також багато інших професій, які тісно пов’язані з&nbsp;програмуванням. Наприклад, спеціалісти з&nbsp;обробки даних, штучного інтелекту або аналітики. Вони цілими днями пишуть коди на&nbsp;Python або SQL, хоча не&nbsp;є програмістами як&nbsp;такими. Багато досвідчених тестувальників пишуть ботів, які ходять по&nbsp;сторінках (або додатках) і досліджують тестові сценарії. Крім того, жодна серйозна біологічна лабораторія не&nbsp;може обійтися без біоінформатика, який виконує біоінформаційний аналіз.

У Кремнієвій долині стає дедалі більше програмістів, які входять у&nbsp;щораз більше галузей. Програмісти будують ракети в&nbsp;SpaceX, проєктують автономні автомобілі в&nbsp;Tesla, розробляють роботів у&nbsp;Boston Dynamics.

Як бачиш, за словом програміст може стояти багато. Ми&nbsp;бачимо, що&nbsp;є безліч спеціалістів, які використовують програмування у&nbsp;повсякденній роботі і при цьому не&nbsp;мають багато спільного між собою. Із загальної професії програміста виникли інші, такі як&nbsp;Front-end розробник або Android розробник, а також самостійні сфери, такі як&nbsp;спеціаліст з&nbsp;даних або біоінформатик.

## Програмування полегшує багато професій, може спростити майже кожне заняття

Дані, яких не&nbsp;враховувала наведена вище статистика — це&nbsp;кількість людей, які програмують або використовують технічні знання з&nbsp;цієї галузі. Програмісти також час&nbsp;від часу змінюють роботу. Найчастіше вони стають менеджерами чи бізнесменами, але я також знаю й тих, хто став адміністратором, фрилансером, науковцем, графічним дизайнером, UX дизайнером чи банкіром. Вони не&nbsp;враховуються в&nbsp;статистику, незважаючи на&nbsp;набуті навички програмування та&nbsp;їх застосування у&nbsp;нових професіях. Вони не&nbsp;бояться створювати ботів чи скрипти, розробляти власні вебсайти чи писати макроси для програм, з&nbsp;якими вони працюють.

Я знаю чимало менеджерів, які спрощують собі життя, пишучи ботів, які замість них відвідують сторінки й збирають дані, або банкірів, які автоматизували трейдинг, завдяки чому отримують більший прибуток і не&nbsp;мусять просиджувати днями, стежачи за котируваннями.

Знання програмування значно спрощує більшість професій. Згідно з&nbsp;дослідженням Всесвітнього економічного форуму 2019 року [10], на&nbsp;сьогодні щонайменше 30 % населення повинні навчитися кодувати, щоб отримати кращу роботу. Наприклад, усі професії з&nbsp;обробки даних можуть отримати користь від здатності писати код для аналізу даних. Люди, які працюють зі складними системами, можуть написати до них сценарії. А це&nbsp;лише початок. Чим більше людей вміють програмувати, тим більше стає місць, де&nbsp;можна використовувати навички програмування. Потенційно більшість робочих місць можуть стати певною мірою автоматизованими.

Куди б ми&nbsp;не поглянули, побачимо технологічні інновації, які дозволяють ввести програмування у&nbsp;наше повсякденне життя. Поява смартфонів дозволила офіціантам збирати замовлення на&nbsp;планшеті і відразу передавати їх на&nbsp;кухню. Співробітник взуттєвого магазину може навести камеру свого телефону на&nbsp;шафу, заповнену коробками, і додаток одразу знайде коробку з&nbsp;потрібною парою. Так само поява дронів дозволила організовувати за їхньою допомогою доставку посилок або розпізнавати людей, заражених вірусом COVID-19. Вже зараз руки-роботи широко використовуються на&nbsp;фабриках і сортувальних підприємствах. Тож ми&nbsp;можемо очікувати, що&nbsp;в якийсь момент ми&nbsp;також побачимо їх у&nbsp;нашому улюбленому магазині, коли вранці підемо за свіжими булочками.

Потенціал автоматизації та&nbsp;оптимізації не&nbsp;знає меж. Чиновник, який сьогодні регулярно перевіряє та&nbsp;класифікує документи, міг би писати скрипти та&nbsp;програми, які б виконували цю роботу за нього. Його знання та&nbsp;навички програмування можуть допомогти працювати ефективніше. Співробітник магазину може писати і редагувати скрипти, які керують магазином і розставляють товари на&nbsp;полицях. Ми&nbsp;вже маємо більшість із цих можливостей і бачимо на&nbsp;горизонті нові. Найбільшим недоліком є недостатні навички програмування або, що&nbsp;ще гірше, їх відсутність, яка виникає через повторюваний стереотип: програмувати складно, і не&nbsp;кожен може цьому навчитися. Це неправда. Це вже не&nbsp;так.

### Програмувати стає все простіше

Коли я починав свою пригоду з&nbsp;програмуванням, було багато технічних тем, які потрібно було знати, продумувати та&nbsp;запам’ятовувати. Управління пам’яттю, відмінності між операційними системами, формати кодування чисел… Це теми, які раніше не&nbsp;давали програмістам спати вночі. В сучасних мовах програмування вони практично не&nbsp;створюють проблем.

Багато років мільйони спеціалістів думали про те, як&nbsp;зробити програмування простішим. Регулярно виникають нові мови та&nbsp;інструменти, які полегшують наше життя. Вони більшою чи меншою мірою вирішують старі проблеми, щоб ми&nbsp;про них не&nbsp;турбувалися.

Завдяки запровадженим механізмам у&nbsp;більшості сучасних мов програмування нам не&nbsp;потрібно думати про управління пам’яттю чи операційну систему. Вбудовані інструменти та&nbsp;пакети вирішують ці та&nbsp;інші проблеми. Подібним чином ми&nbsp;намагаємося приховати відмінності між розробкою для Android та&nbsp;iOS. Створюються пакети, в&nbsp;яких розробник пише одну програму для обох платформ (наприклад React Native).

Все кращі інструменти допомагають у&nbsp;програмуванні та&nbsp;запобігають помилкам. Наприклад, IntelliJ розфарбовує синтаксис, пропонує назви функцій, підсвічує помилки та&nbsp;попереджає про можливі проблеми. Це значно спрощує роботу як&nbsp;досвідченим програмістам, так і початківцям. Писати код у&nbsp;блокноті було незрівнянно складніше. Програми, які аналізують код, такі як&nbsp;PrettyJS, попереджають про потенційні проблеми та&nbsp;допомагають підтримувати читабельне форматування коду.

Подумаймо про приклад проблеми: список завдань у&nbsp;формі вебсайту з&nbsp;підтримкою пошуку, тегів, категорій, пріоритетів тощо. Якби хтось попросив мене вирішити цю проблему у&nbsp;2005 році, я би схопився за голову і запланував кілька тижнів роботи. Однак, маючи в&nbsp;своєму розпорядженні сучасні інструменти, фреймворки та&nbsp;пакети, я можу справитися з&nbsp;цим за день.

Поглиблені знання корисні, але лише на&nbsp;пізнішому етапі, коли хтось уже є просунутим програмістом. Все більше програмістів ніколи не&nbsp;вивчали інформатику, і це&nbsp;не&nbsp;заважає їм займати сеньйорські позиції.

### Навчатися програмуванню стає все легше

Навчатися програмувати також стає все простіше. Раніше потрібно було годинами читати товсті посібники чи книги. Сьогодні навчання стало доступнішим і, що&nbsp;важливіше, інтернет переповнений якісними матеріалами та&nbsp;курсами.

Є багато сторінок, на&nbsp;яких Ти&nbsp;програмуєш, а віртуальний репетитор все пояснює та&nbsp;ставить нові завдання. Існують також різноманітні ігри з&nbsp;програмування, де&nbsp;для проходження кожного рівня потрібно написати робочий код. Не бракує завдань, яскравих візуалізацій чи інтерактивних прикладів.

Ми маємо доступ до відкритих проєктів (open-source). Просто зайди на&nbsp;GitHub і Ти&nbsp;знайдеш тисячі чудово створених проєктів із відкритим кодом. Дуже популярні блоги та&nbsp;відео, які показують, як&nbsp;крок за кроком виконати  той чи інший проєкт.

Нарешті, велика кількість програмістів означає багато людей, які можуть дати пораду чи проконсультувати. Зростання попиту породило безліч шкіл програмування. Справді, навчитися програмувати ще ніколи не&nbsp;було так просто. І стає ще простіше!

### Все легше вирішуються проблеми в&nbsp;програмуванні

Останній важливий аспект — це&nbsp;легкість розв’язування задач у&nbsp;програмуванні. У минулому програмісти мусили покладатися виключно на&nbsp;себе, їм часто доводилося витрачати тижні, перш ніж вони могли вирішити якусь дрібну, але надзвичайно дратівливу проблему. Сьогодні у&nbsp;нас є багато сторінок, як-от Stack Overflow, де&nbsp;можна поставити запитання і отримати зазвичай швидку відповідь. Багато чудових програмістів навіть змагаються за те, хто першим представить оптимальне вирішення проблеми. Що ще важливіше, ці запитання та&nbsp;відповіді легко знайти в&nbsp;Google, тому для більшості проблем достатньо ввести запитання в&nbsp;пошуковику, і в&nbsp;одному з&nbsp;перших посилань ми&nbsp;знайдемо потрібну відповідь.

## Майбутнє програмування

Наше суспільство з&nbsp;усіх боків підштовхують до програмування. Ми&nbsp;прагнемо вчитися, попит на&nbsp;програмістів не&nbsp;зменшується, загальна потреба зростає, програмувати стає легше, а навчання стає все ефективнішим. Тому не&nbsp;дивно, що&nbsp;кількість людей, які вміють програмувати, зростає. Я особисто не&nbsp;бачу причин, щоб це&nbsp;найближчим часом змінилося.

На мій погляд, на&nbsp;програмування чекає доля англійської мови. У 90-ті її&nbsp;знання було майже гарантією хорошої роботи. Минуло тридцять років — і це&nbsp;вже загальноприйнятий базовий навик. Хтось знає англійську добре, хтось гірше, а хтось і зовсім ні, але запитавши у&nbsp;Варшаві у&nbsp;випадкової людини дорогу англійською, швидше за все, я отримаю відповідь. Хтось використовує її&nbsp;на&nbsp;щодень, хтось час&nbsp;від часу, хтось лише у&nbsp;відпустці або в&nbsp;комп’ютерних іграх. Думаю, так буде і з&nbsp;програмуванням. Воно буде популяризуватися і поширюватися, як&nbsp;свого часу розповсюдилися математика, логіка, водіння автомобіля, користування комп’ютером, інтернетом і багато іншого. Я сподіваюся, що&nbsp;найближчим часом цим дуже корисним інструментом зможе користуватися якомога більше людей.

Чи так станеться? Побачимо. Я висловив своє бачення та&nbsp;прогнози щодо майбутнього програмування. Саме вони підштовхнули мене до написання цієї книги, тому що&nbsp;я хотів би, щоб важливі навички стали доступними не&nbsp;лише для вузького кола людей. Не переживай, Читачу, я говорю тут про перспективу десятиліть. У будь-якому випадку, якщо Ти&nbsp;дочитав до цього моменту, у&nbsp;мене є відчуття, що&nbsp;Ти не&nbsp;чекатимеш так довго.

### Джерела

[1] *Worldwide Developer Population and Demographic Study 2020 Volume 2*, посилання: https://evansdata.com/reports/viewRelease.php?reportID=9


[2] Населення світу сягнуло 7.8 млрд у&nbsp;2020 році, посилання: https://interactives.prb.org/2020-wpds/


[3] *Software developement in Ukraine, Poland, Belarus and Romania*, звіт ABSL за N-iX, посилання: https://www.n-ix.com/software-development-poland-warsaw-krakow-wroclaw/


[4] Управління статистики у&nbsp;Варшаві, *Статистичний огляд Варшави, III квартал 2019 року*, Рік XXVIII, №&nbsp;3, Варшава 2019 р., стан на&nbsp;30 вересня 2019 року, посилання: bit.ly/3xltyMD (звіт можна знайти на&nbsp;сторінці warszawa.praca.gov.pl)


[5] *Central & Eastern Europe Developer Landscape 2017 — a report by Stack Overflow*, звіт Infoshare на&nbsp;основі даних, зібраних Stack Overflow, посилання: infoshare.pl/news/one,66,246,1,central-eastern-europe-developer-landscape-2017-a-report-by-stack-overflow.html


[6] *Stack Overflow Developer Survey Results*, 2019, посилання:
https://insights.stackoverflow.com/survey/2019


[7] *Software development in Poland: major IT hubs, developers, and more*, посилання: https://www.n-ix.com/software-development-poland-warsaw-krakow-wroclaw/


[8] Вікова структура населення в&nbsp;2019 році, посилання: https://stat.gov.pl/obszary-tematyczne/ludnosc/ludnosc/ludnosc-piramida/


[9] *My Lawn*, Robert C. Martin (зокрема автор книг *Чистий код*, *Чиста архітектура*, *Гнучка розробка програм*), посилання: https://blog.cleancoder.com/uncle-bob/2014/06/20/MyLawn.html


[10] *Raport The Global Competitiveness World Economic Forum, 2019*, посилання: http://www3.weforum.org/docs/WEF_TheGlobalCompetitivenessReport2019.pdf


[^506_1]: Я прийняв консервативну оцінку з&nbsp;[3]. Звіт [5] оцінив кількість програмістів у&nbsp;Варшаві у&nbsp;74 252 вже у&nbsp;2017 році.

[^506_2]: Ділячи 65.6 тис. на&nbsp;1 081.8 тис., ми&nbsp;б отримали 6 %, хоча число 1 081.8 тис. не&nbsp;охоплює всіх працівників, зокрема осіб, найнятих за короткотерміновими контрактами. Оцінка 5 % здається справедливою, особливо тому, що&nbsp;ми&nbsp;прийняли консервативну оцінку кількості розробників.

[^506_3]: Розрахунки базуються на&nbsp;такій схемі: орієнтовна кількість програмістів цього віку, поділена на&nbsp;кількість поляків цього віку: `(295 300 * 70.5) / 7 456 390 = 2.79 %`.

[^506_4]: Згідно зі звітом Devire ("ІТ-індустрія в&nbsp;новій реальності") 75 % опитаних ІТ-спеціалістів визнають, що&nbsp;до пандемії мали можливість частково або повністю працювати віддалено. 56 % респондентів працювали віддалено 1–3 дні на&nbsp;тиждень, тоді як&nbsp;20 % респондентів — постійно.

[^506_5]: Дослідження та&nbsp;прогнози експертів показують зростання на&nbsp;10 %, але я взяв нижчі оцінки та&nbsp;представив свої припущення щодо розвитку галузі протягом довгострокового періоду.

[^506_6]: Класифікатор професій і спеціальностей уже в&nbsp;2014 році визначив майже 50 спеціальностей, які зазвичай ховаються під словом "програміст" (посилання: klasacje.gofin.pl/kzis).
